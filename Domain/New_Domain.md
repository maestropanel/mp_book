# Yeni Domain Eklenmesi

MaestroPanel üzerinde yeni bir domain oluşturmak son derece basit ve tek adımda yapılan bir işlemdir.

>Not: Domain açmadan önce Domain Planı oluşturmanız gerekir.

MaestroPanel'de yeni domain oluşturmak için;

**Domainler > Yeni Domain**

menüsünü takip edin.

![](https://lh6.googleusercontent.com/Jtoi0EGy65xDYZTJXK10q2czsBsxQEdSFXfNYKhbJZF2vAUbFa9tMZKOE4Bg8g0-qN9p7YOh5L9zzB9pB3_TTPtFC09QEPnSlzkx0CG8ojVOiJssd78fbFTbUhqMxI6iRg)

**Alanadı**

Ekleyeceğiniz domain'i başında www olmadan buraya yazın (Örneğin puregon.com) Ekleyeceğiniz alanadı FQDN (Fully Qualified Domain Name) standartlarında olmalıdır.

**Plan Adı**

Hangi domain planı ile domain'i ekleyeceğinize burada karar veriyorsunuz. Böylece her domain için ayrı özellikler belirleme şansına sahip oluyorsunuz. 

**Express Ayarlar**

Seçenek aktif olduğu halde Kaydet butonuna bastığınız anda domain oluşturulacaktır. Seçeneği pasif hale getirirseniz ise FTP kullanıcı adı ve şifresini istediğiniz şekilde ayarlayabilirsiniz.

**FTP Kullanıcı Adı**

Domaine ait ftp kullanıcı adını belirleyebilirsiniz. Eğer Express ayarlar ile domaini açarsanız Ftp kullanıcı adı default olarak domain adı olarak gelir. (Örneğin domain.com domain adresi için belirlenecek Ftp kullanıcı adı = domain.com)

**Parola**

Burada belirleyeceğiniz parola hem Ftp kullanıcısının hem de domain kullanıcısının parolasını belirler. 

**Domain Kullanıcısını Aktifleştir **

Onay verdiğiniz takdirde yukarıda belirlediğiniz parola ile domain kullanıcısı aktifleştirilecektir. Express ayarları seçtiğinizde domain kullanıcısı sonradan aktifleştirilebilir.  

Parametreler belirlendikten sonra Kaydet butonu ile domaini açabilirsiniz. 



